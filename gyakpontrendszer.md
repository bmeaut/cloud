# Házi feladat feltételrendszer - 2020/21 őszi félév

*Véglegesítve 2020. őszi félévre 2020.11.06-án*

A 2020/21-es őszi félévben házi feladatként hivatalos Microsoft-os (vagy Pluralsight-os) gyakorlatok elvégzését, oktatási anyagok feldolgozását fogadjuk el. A gyakorlatok, anyagok **csak a lentebb megadott halmazokból kerülhetnek ki**, de ezek között szabadon válogathattok. Minden gyakorlathoz, anyaghoz egy időtartamot adott meg a készítője, a gyakorlat, anyag elvégzésével ezt az időtartamot beszámítjuk a jegyszerzéshez. 

Az alábbi képzési terv(ek) a képzési terveknél lentebb írt szabályok szerinti elvégzése **mindenki számára kötelező**  (kivéve megajánlott jegyesek): 

- vagy az [Azure fundamentals](https://docs.microsoft.com/en-us/learn/paths/azure-fundamentals/) képzési terv (kb. 10 óra)
- vagy **a teljes Azure fundamentals sorozat** (összesen 6 képzési terv kb. 13 órában, [első rész](https://docs.microsoft.com/en-us/learn/paths/az-900-describe-cloud-concepts/)).

A fenti két irány kizáró (mivel nagyon nagyban átfed a tematika) pontosan egy irányt kövessetek.

Ezen tervek ideje is beszámít a jegyszerzéshez.

### Védésről általában

A házi feladatot védeni kell. A védés során az önálló elvégzést ellenőrizzük.

Védés ideje: az utolsó gyakorlat ideje.

## Azure Learn képzési tervek (Learning Paths)

A [Microsoft Learn oldalon](https://docs.microsoft.com/hu-hu/learn/) találtok gyakorlatmodulokat, amik **képzési tervekbe** vannak összefogva. Házi feladatként az alábbi szűrés által kijelölt **képzési tervek** számítanak be: [szűrés](https://docs.microsoft.com/en-us/learn/browse/?products=azure&resource_type=learning%20path&roles=administrator%2Cai-engineer%2Cmaker%2Cbusiness-analyst%2Cdata-analyst%2Cdata-engineer%2Cdata-scientist%2Cdatabase-administrator%2Cdeveloper%2Cdevops-engineer%2Cfunctional-consultant%2Csecurity-engineer%2Csolution-architect%2Cstudent%2Ctechnology-manager).

Azaz a [tallózó oldalon](https://docs.microsoft.com/en-us/learn/browse/) azok jönnek szóba, melyek
- képzési terv típusúak (Type: Learning Path) és
- Azure-ra vonatkoznak (Products: Azure) és
- szerepkörük bármi lehet, kivéve üzleti felhasználó (Roles: bármi, csak nem Business User vagy Owner)

Számos képzési terv elérhető magyarul is.

Egyéb szabályok:

- az összes elvégzett képzési tervet ugyanazon egyetemi M365 (@edu.bme.hu) account-otokkal belépve végezzétek el
- részben elvégzett képzési tervek, illetve olyan modulok, ahol a tartalmazó képzési terv nincs elvégezve - nem elfogadhatók

Beszámított idő képzési tervenként: a képzési terv címe alatt látható időatartam.

### Védés

Az egyetemi M365 account-otokkal (@edu.bme.hu) belépve a [MS Learn oldalra](https://docs.microsoft.com/hu-hu/learn/) igazolnotok kell a képzési tervek elvégzését.
Ezen túlmenően szúrópróbaszerűen 
  - belekérdezünk az elméleti részbe (lásd a modulok végén a "knowledge check" részeket) 
  - vagy egy kisebb gyakorlati rész újraelvégzését kérjük (pl. tölts föl egy fájlt Azure Data Lake Storage Gen1-be)
  - vagy ha megvannak még az Azure erőforrások, akkor azt kérjük, hogy mutasd be az elkészült alkalmazást

Ha valamelyik képzési terv bármely moduljánál a védés nem sikerül, a teljes képzési terv idejéből semmit sem lehet beszámítani.

## Pluralsight videókurzusok (course)

Itt a képzési tervek kurzusokból állnak, a képzési tervek pedig csatornákba vannak rendezve. A csatornákat csak akkor látod, ha regisztráltál - lásd lentebb.

Az alábbi csatornákba tartozó képzési tervek **kurzusai** számíthatók be - itt tehát nem kell teljes képzési terveket elvégezni, elég csak egyes kurzusokat:

- [Microsoft Azure Administrators](https://app.pluralsight.com/channels/details/1690f926-ddd5-4b0d-80bd-4c3be2f821f1)
- [Microsoft Azure Developers](https://app.pluralsight.com/channels/details/a7669348-a683-4da6-9cdf-07b19abb9c3e)
- [Microsoft Azure Solution Architects](https://app.pluralsight.com/channels/details/acdf22f8-4ab6-4ec9-bbe4-acca6e48bc31)
- [Microsoft Azure Data Engineers](https://app.pluralsight.com/channels/details/48b5cafe-e3a5-4fc7-bde1-7a0f507d1887)
- [Microsoft Azure AI Engineers](https://app.pluralsight.com/channels/details/cee119b6-f1cb-4c5f-ae1e-88fa7e728b96)
- [Microsoft Azure Data Scientists](https://app.pluralsight.com/channels/details/eff69aa8-8892-41dc-934d-de26565472c1)
- [Microsoft Azure DevOps Engineers](https://app.pluralsight.com/channels/details/46aa40c5-1342-477f-8d49-122caceb6cbc)
- [Microsoft Azure Certification Prep](https://app.pluralsight.com/channels/details/fc63a001-4578-484a-b55e-3242446fd8b1)
- [Azure Migration](https://app.pluralsight.com/channels/details/437a2aca-392e-4c0a-9058-aa814aed6c05)
- [Azure Stack](https://app.pluralsight.com/channels/details/229ffdbc-ce2c-4e1c-8274-5d2bb8727bce)

A kurzusoknál általában be lehet állítani magyar feliratot (nem tudunk nyilatkozni a fordítás minőségéről).

Az **ingyenes** eléréshez az alábbi regisztrációs lehetőségeket használhatjátok:

- [Pluralsight Microsoft Azure benefit](https://help.pluralsight.com/help/microsoft-azure-courses)
- [Pluralsight Microsoft Azure for Students benefit](https://help.pluralsight.com/help/microsoft-azure-for-students)

Egyéb szabályok:

- az összes kurzust ugyanazon Pluralsight accounttal belépve végezzétek el
- részben elvégzett kurzusok nem elfogadhatók
- egy kurzus ideje egyszer számít be, függetlenül attól, hogy hány képzési tervben szerepel

Beszámított idő: a kurzusnál megadott össz időtartam.

### Védés

A Pluralsight fiókotokkal belépve igazolnotok kell a kurzusok elvégzését, pl. [itt](https://app.pluralsight.com/library/history). Ezen túlmenően szúrópróbaszerűen

  - belekérdezünk a lényegi tartalomba
  - ha van a kurzushoz *Knowledge Check* ([példa](https://app.pluralsight.com/library/courses/microsoft-azure-subscriptions-managing/learning-check)), akkor az ottani kérdések közül is tehetünk fel
  - ha van kapcsolódó *RoleIQ teszt* ([példa](https://app.pluralsight.com/roleiq/roles/9bb6d491-d1a8-4f76-be35-f453851c268d)), akkor egy ilyen teszt (részleges) kitöltését is kérhetjük

## Microsoft Cloud Workshop

Bármelyik *Hands-on lab* (továbbiakban:labor) ideje beszámítható a [Microsoft Cloud Workshop](https://microsoftcloudworkshop.com/) oldalról. Ezek általában komplexebb gyakorlatok a Microsoft Learn oldalhoz képest, több Azure erőforrást használnak. 

Egyéb szabályok:
- csak olyan labort végezzetek el, ahol a laborútmutatóban az egyes feladatoknál meg van adva időtartam (pl. Duration: 45 minutes)
- részben teljesített laborok nem elfogadhatók

Tippek:
- laborok egy github repo-ban vannak, a repo-n belül a *Hands-On lab* mappában vannak a legfontosabb leírások
- általában egy *Before the HOL - <labor címe>.md* fájl írja le, hogy milyen előfeltételei vannak a labornak. Ezt előzetesen érdemes átolvasni.
- általában egy *HOL step-by-step - <labor címe>.md* maga a laborútmutató

Beszámított idő laboronként: a feladatoknál megadott időtartamok összege

### Védés
Szúrópróbaszerűen 
  - a laborútmutatóból egy kisebb rész újraelvégzését kérjük
  - vagy ha megvannak még az Azure erőforrások, akkor azt kérjük, hogy mutasd be az elkészült alkalmazást

Ha valamelyik labor bármely feladatánál a védés nem sikerül, a teljes labor idejéből semmit sem lehet beszámítani.

## Értékelés

A fenti feltételeknek megfelelő összes elvégzett és megvédett gyakorlat/labor beszámítható időtartamait összeadjuk és ezen összeg alapján alakul ki a félévközi jegy. A jegy számítása:

| Jegy          | Időtartam (perc)      |
| ------------- | ----------------------|
| 5             | 1261 - 1500 (= 25 óra)|
| 4             | 1051 - 1260           |
| 3             | 826 - 1050            |
| 2             | 600 - 825             |

## Azure erőforrások és költségek

A költségek megtervezése, figyelése is a feladat része. Ha a hallgatói előfizetésen a kredit elfogy, az előfizetés befagyasztásra kerül. Vannak erőforrástípusok, melyeknél a leállítás csökkenti vagy megszünteti a költséget (pl. virtuális gép), ugyanakkor vannak, melyeket nem lehet költségsprólás miatt "kikapcsolni" (tipikusan a tárolást végző erőforrások, adatbázisok). A kredit elfogyása megakadályozhatja, hogy elvégezzétek a házi feladatot!

*Tipp*: vannak olyan képzési tervek, ahol lehetőség van *Azure Sandbox* használatára (pl. [ebben a modulban](https://docs.microsoft.com/en-us/learn/modules/create-cosmos-db-for-scale/2-create-an-account)), ilyenkor ez még egy utolsó mentsvár lehet, hiszen ez egy olyan Azure környezet, amihez nem kell előfizetés. Az Azure Sandbox-ról bővebben [itt](https://docs.microsoft.com/en-us/learn/support/?pivots=sandbox).

Ha a házi feladat elvégzése **után** fogy el a kredit, az nem kizáró ok a védésre, de törekedjetek rá, hogy ez ne történjen meg. Nem kötelező a házi feladat elvégzése után az erőforrásokat megtartani, ha máskülönben elfogyott volna az előfizetésen a kredit. Az Azure Sandbox erőforrások legfeljebb 4 óráig élnek, így értelemszerűen nem kell őket megtartani.

## A szabályrendszer változása

Véglegesítés után is fenntartjuk a jogot
- az elvégezhető gyakorlatok halmazának bővítésére
- a jegyszámítási határok kedvezőbbé tételére
- pontosításra, helyesírási hibák javítására
- egyéb változtatásra egyetemi szabályok változása miatt (pl. járványhelyzet miatt)

Ezen változtatásokat hallgatók is kezdeményezhetik *pull request* küldésével.
A változásokat a github history-ban követhetitek.
