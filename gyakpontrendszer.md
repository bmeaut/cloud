# Házi feladat feltételrendszer - 2019 - Még nincs véglegesítve!

A 2019/20-as őszi félévben házi feladatként hivatalos Microsoft-os gyakorlatok elvégzését fogadjuk el. A gyakorlatok csak a lentebb megadott halmazból kerülhetnek ki, de ezeken belül szabadon válogathattok. Minden gyakorlathoz egy időtartamot adott meg a készítője, a gyakorlat elvégzésével ezt az időtartamot beszámítjuk a jegyszerzéshez. 

Az alábbi képzési terv elvégzése mindenki számára kötelező (kivéve megajánlott jegyesek): [Azure fundamentals](https://docs.microsoft.com/en-us/learn/paths/azure-fundamentals/). Ezen gyakorlat ideje is beszámít a jegyszerzéshez.

### Védés
A házi feladatot védeni kell. A védés során az önálló elvégzést ellenőrizzük.

Védés ideje és helye: az utolsó gyakorlat helye és ideje.

## Azure Learn Képzési Tervek (Learning Paths)
Az Azure Learn oldalon találtok gyakorlatmodulokat, amik képzési tervekbe vannak összefogva. Házi feladatként az alábbi szűrés által kijelölt képzési tervek számítanak be: [szűrés](https://docs.microsoft.com/en-us/learn/browse/?products=azure&resource_type=learning%20path&roles=business-analyst%2Cdata-scientist%2Cai-engineer%2Cdeveloper%2Cdevops-engineer%2Csolution-architect%2Cadministrator%2Cdata-engineer).

Azaz a [tallózó oldalon](https://docs.microsoft.com/en-us/learn/browse/) azok jönnek szóba, melyek
- képzési terv típusúak (Type: Learning Path)
- Azure-ra vonatkoznak (Products: Azure)
- szerepkörük bármi lehet, kivéve üzleti felhasználó (Role: nem Business User)

Egyéb szabályok:
- az összes elvégzett képzési tervet ugyanazon személyes Microsoft account-otokkal belépve végezzétek el
- különálló modulok nem elfogadhatók
- részben teljesített képzési tervek nem elfogadhatók

Beszámított idő: a képzési terv címe alatt látható időatartam.

### Ellenőrzés
A személyes Microsoft account-otokkal belépve a MS Learn oldalra igazolnotok kell a képzési tervek elvégzését.
Ezen túlmenően szúrópróbaszerűen 
  - belekérdezünk az elméleti részbe (lásd a modulok végén a "knowledge check" részeket) 
  - vagy egy kisebb gyakorlati rész elvégzését kérjük (pl. tölts döl egy fájl Azure Data Lake Storage Gen1-be)
  - vagy ha megvannak még az Azure erőforrások, akkor azt kérjük, hogy mutasd be az elkészült alkalmazást
Ha valamelyik képzési terv bámrly moduljánál a bizonyítás nem sikerül, a teljes képzési terv idejét nem lehet beszámítani.

## Microsoft Cloud Workshop


 
 
